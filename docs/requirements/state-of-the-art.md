# Аналіз предметної області

## Вступ

У цьому документі розглядаються наведені основні визначення, різні підходи та способи вирішення завдань і порівняльна характеристика існуючих засобів вирішення подібних проблем, що відносяться до систем управління експертними опитуваннями. Як наслідок прийдемо до висновку, чи варто модифікувати вже існуючу систему чи створювати нову.

## Основні визначення

### Експерт

**Експерт** _(від лат. expertus — досвідчений)_ — висококваліфікований спеціаліст, який має вищу освіту, відповідну кваліфікацію і професійні знання з питань, що досліджуються, виконує службові обов'язки, пов'язані з провадженням діяльності у відповідній галузі, безпосередньо проводить експертизу та несе персональну відповідальність за достовірність і повноту аналізу, обґрунтованість висновків відповідно до завдання на проведення експертизи.

#### Експертний потенціал

Основні показники екпертного потенціалу: [[1]](#link1)

- Високий рівень інтелекту
- Значний досвід роботи
- Визнання колег
- Активна наукова діяльність
- Існування публікацій у престижних виданнях
- Престижна освіта
- Високий особистий статус

#### Оцінювання

**Оцінювання** _(англ. assessment)_ - це процес, який може бути несистемним, зі збору інформації, її аналізу та формування суджень на його основі. [[2]](#link2)

#### Експертне оцінювання

**Експертне оцінювання** _(лат. expertus - досвідчений, оцінювання - експертиза)_ - особливий різновид методу опитування, де вимоги, які застосовуються в масових опитуваннях, неприйнятні. В процесі масового опитування джерелом соціологічної інформації, яка дає оцінку тим чи іншим сторонам об'єкта дослідження, виступають і представники цього ж об'єкта. При експертному опитуванні ситуація інша. Експерти майже ніколи не виступають представниками об'єкта дослідження.

Практика застосування експертних методик _(як для вирішення проблем прогнозування, управління, так і в традиційних сферах соціологічного дослідження)_ показала, що вони такою ж мірою і важливі і надійні, як і метод масових опитувань з його розширеною методикою забезпечення репрезентативності. Експертні методики містять ряд експліційованих _(спільних, схожих)_ понять: експертні системи, діагностика, експертне опитування та оцінювання, думки, сценарії. Але в соціології традиційно в експертизі акцентується на ролі опитування. Таким чином, експертне опитування посідає тут центральне місце.

### Методи експертного оцінювання

Методи експертного оцінювання поділяються на індивідуальні та групові.

**Індивідуальні експертні методи** — методи оцінювання, які полягають в тому, що кожний експерт дає свою оцінку незалежно від інших, ці оцінки за допомогою статистичних методів об’єднують у загальну. [[3]](#link3)

Основні індивідуальні експертні методи:

- **Метод інтерв’ю** — метод збору соціальної інформації, що ґрунтується на вербальній соціально-психологічній взаємодії між інтерв'юером і респондентом з метою одержання даних, які цікавлять дослідника. Під час інтерв'ю контакт між дослідником і респондентом здійснюється за допомогою інтерв'юера, котрий ставить запитання, передбачені дослідженням, організовує та спрямовує бесіду з кожною людиною, фіксує одержані відповіді згідно з інструкцією. [[4]](#link4)

- **Метод анкетування** — метод отримання інформації шляхом письмових відповідей респондентів на систему стандартизованих запитань попередньо підготовлених бланків — анкет. [[5]](#link5)

**Групові експертні методи** — методи оцінювання, які полягають у спільній роботі експертів та поданні узагальненої оцінки від цілої робочої групи. [[3]](#link3)

Основні групові експертні методи:

- **Метод Дельфі** базований на тому, що на основі індивідуальних опитувань і спеціальної методології дозволяється уникнути групового впливу, який доволі часто виникає при роботі груп експертів. Техніка проведення цієї експертної оцінки полягає в тому, що спочатку всім експертам шляхом анонімного опитування ставиться певне запитання, відповідь на яке необхідно дати письмово в балах. Вважається, що завдяки письмовому опитуванню зменшується вплив таких факторів, як навіювання та схиляння до думки більшості. Опитування проводиться декількома етапами, при цьому встановлюється зворотний зв’язок у вигляді повідомлення оброб­леної інформації про збіг точок зору на попередніх етапах опитування. Наприклад, після чергового етапу проводиться обробка інформації, отриманої від експертів. При цьому показником групової думки вважається медіана, а показником узгодженості думок — діапазони квартилів (процентилей). Тобто визначається частка (це може бути 10 чи 15%) експертів, які дали найвищий та найнижчий бал. Після цього цим експертам повідомляють про те, що їх відповідь знаходиться не в серединній зоні, та пропонують обґрунтувати причини розбіжності в поглядах, надається змога ще раз поставити бал на поставлене запитання (при цьому не деталізується, хто з експертів потрапив чи не потрапив в серединну зону — цим самим виключається можливість впливу «авторитетних експертів» на загальну думку). Ця процедура дає змогу спеціалістам у разі необхідності змінити свою думку, враховуючи обставини, які вони могли упустити в першому етапі. Після повторного збору даних від експертів, які потрапили у крайні процентильні зони, проводиться повторний підрахунок аналогічних статистичних показників і процедура повторюється ще раз. В ідеалі процес за методом Дельфі має бути повторений як мінімум в 4 етапи, після чого медіана 4-го етапу приймається як кінцева узагальнена оцінка на поставлене запитання. [[1]](#link1)

- **Метод «мозкової атаки»** полягає в тому, що формулюється певна проблема, яка в подальшому обговорюється групою експертів. При цьому жодна із запропонованих ідей не критикується, а навпаки — схвалюється. Використання цього методу дозволяє підвищувати продуктивність експертів: вважається, що «хороших» ідей виникає більше в тих випадках, коли намагаються аналізувати лише «хороші». [[1]](#link1)

### Анкета

В деяких методах експертного оцінювання використовують анкети. **Анкета** — структурно організований набір запитань, кожне з яких логічно пов'язане з основною метою дослідження, отримання інформації відбувається шляхом опитування респондентів. Використовується при проведенні соціологічних, політичних, психологічних, маркетингових досліджень для оцінки поточної ситуації або визначення перспектив розвитку досліджуваних процесів.

**Структура:**

Наукова якість, отриманої методом анкетування, інформації залежить, значною мірою, від того, яким чином скомпонована або структурована анкета, чи містить вона в собі всі невід’ємні складові, чи має певну логічну схему і послідовність її запитань. Побудова анкети повинна складатися з чотирьох частин:

- Вступна:
  У першій частині анкети пояснюється мета дослідження, гарантується анонімність відповідей, дається інструкція щодо заповнення, підкреслюються важливість та цінність відповідей респондента.

- Демографічна:
  В цій частині фіксуються вікові, статеві, етнічні, соціально-статусні, професійні, освітні, сімейно-шлюбні, соціально-поселенські та інші ознаки респондента.

- Основна:
  Складається з набору запитань, відповіді на які передбачають виконання завдань дослідження. Ця частина анкети за змістом найбільш вагома та складна. Запитання повинні враховувати психологічні особливості респондентів. Запитання складають блоками, у чіткій логічній послідовності. Головна мета запитань анкети полягає в тому, щоб зацікавити респондента, включити його поступово в процес співпраці з анкетою. Далі пропонуються запитання складніші, які виявляють соціальні установки та орієнтації респондента, оцінки та судження, які мають прямий стосунок до основної теми дослідження. У заключній частині тексту анкети пропонуються найбільш інтимні та різного характеру контрольні запитання, мета яких — поглибити та уточнити інформацію, яка була отримана у відповідях на попередні запитання.

- Завершальна:
  Остання частина анкети передбачає подяку респондентам та, можливим є, побажання на майбутнє.

**Оформлення**

Суттєве значення має і зовнішній вигляд анкети. Анкета сприятливо впливає на респондента в тому випадку, коли в поліграфічному відношенні вона виконана якісно.

Сірий папір, невиразний шрифт підсвідомо відштовхують респондента, а якщо в анкеті траплятимуться граматичні чи стилістичні помилки, значна частина опитуваних іронічно й зневажливо поставиться до заповнення анкети.

В анкеті мають бути абзаци, курсиви, тобто підкреслення особливо важливих її моментів, інтервали і відступи між запитаннями і варіантами відповідей. Тексти запитань і тексти варіантів відповідей повинні мати різний шрифт _(жирний в текстах запитань і звичний в текстах відповідей)_.

Значну роль у графічному оформленні відіграють ілюстративні матеріали, вказівні стрілки. Вони знімають втому, пояснюють зміст запитання, вказують на перехід до нової теми тощо.

Важливим також є наявність _(в дужках після тих чи інших запитань)_ різного роду інструктивних вказівок та орієнтирів. Наприклад, «Можете підкреслити кілька варіантів відповіді», «Підкресліть один варіант відповіді», «Всі, хто підкреслив варіант 2 попереднього запитання, переходять до 26 запитання» та ін.

Нумерація запитань і варіантів відповідей повинна бути в єдиній цифровій системі. Недоречним буде нумерацію запитань робити римськими цифрами, а нумерацію варіантів відповідей — арабськими чи навпаки, або замість цифрової нумерації застосовувати нумерацію літерами.

**Види запитань в анкетах**

1. За змістом:

- особистісні _(стать, вік, професія, освіта і тд)_;
- про факти свідомості _(думки, враження, судження, мотиви і тд)_;
- про факти поведінки _(результати діяльності, вчинки, дії і тд)_.

2. За формою відповідей:

- закриті _(містять повний набір можливих варіантів відповіді)_;
- дихотомічні _(відповіді так/ні)_;
- поліваріативні _(є декілька варіантів відповіді)_;
- шкальні _(наприклад, повністю згоден/згоден/частково згоден/не згоден)_;
- табличні;
- напівзакриті _(містять певні варіанти відповіді, але можна також внести власну)_;
- відкриті _(передбачають самостійну та розгорнуту відповідь респондентів)_.

3. За функціями:

- інформаційні _(основні)_;
- фільтри _(використовують у випадку, якщо потрібно зібрати інформацію не від усіх респондентів, а від певної категорії)_;
- контрольні _(дають можливість уточнити правильність відповіді респондента)_.

4. За сформованістю запитання:

- прямі _(спрямовані на безпосереднє та відкрите отримання інформації від респондентів)_;
- непрямі _(пов'язані з використанням якоїсь уявної ситуації, яка дозволить приховано дізнатись певну інформацію)_;

### Опитування. Методи опитування

**Опитування** - метод збору інформації про досліджуваний об'єкт під час безпосереднього чи опосередкованого спілкування інтерв'ювера з респондентом шляхом реєстрації відповіді респондентів на сформульовані питання, які випливають з цілей і завдань дослідження.

Методи опитування поділяються на інтерв'ю _(безпосереднє)_ і анкетне _(опосередковане)_ опитування:

- Інтерв'ю—це бесіда, що проводиться за певним планом і передбачає безпосередній контакт інтерв'юера з респондентом.
- Під час анкетного опитування є використовують анкети, що заповнюються респондентом. Анкетне опитування може бути очним, при якому інтерв'юер роздає анкети і присутній при їх заповненні, та заочним _(поштове, пресове, телефонне)_.

**Експертне опитування** - різновид соціологічного опитування, в ході якого респондентами виступає особливий тип людей - експерти. Особливістю експертного опитування полягає в тому, що воно передбачає участь компетентних осіб в аналізі і рішенні проблем дослідження, експерти виступає активним учасником дослідження.

Від інших форм соціологічного опитування експертний метод відрізняють кілька дуже важливих рис:

- кількість опитуваних _(їх завжди менше, ніж при анкетуванні і навіть інтерв'ю)_;
- якості опитуваних _(рівень кваліфікації і знання спеціальної області експертів набагато вище, ніж у звичайних респондентів)_;
- тип і обсяг інформації _(експертне опитування проводиться для отримання знань, яких немає в дослідника; на відміну від повсякденних знань, які відомі соціологу зі свого досвіду, одержувані від експертів знання відносяться до спеціальних наукових знань)_;
- типовість даних _(в масовому опитуванні соціолога цікавить типовість, повторюваність відомостей, а в експертному опитуванні - унікальність технічних чи гуманітарних знань експерта, їх глибина)_;
- програмна функція _(первинну інформацію, що отримується в анкетуванні або інтерв'ю, соціолог використовує для перевірки наукових гіпотез)_.

### Методи експертного опитування

**Виділяють такі методи експертного опитування:**

- письмове опитування (збір думок);
- анкетування (формалізований опитування);
- метод незалежних характеристик
- дослідницька бесіда;
- Метод колективного блокнота («банку» ідей)

**Письмове опитування _(збір думок)_** - найбільш простий вид заочного опитування експертів. Він полягає в тому, що експертам розсилаються спеціально підготовлені опитувальні листи, в яких вони повинні викласти свою думку по суті поставлених питань. При складанні експертного запитальника використовується від 50 до 90% відкритих питань. Збір думок подібний вільному інтерв'ю і відрізняється від нього лише письмовою формою опитування, яка дає можливість залучити велику кількість експерті, але пов'язане з організаційними труднощами, зумовленими низьким рівнем повернення анкет.

**Формалізований опитування експертів** являє собою звичайне анкетування з питаннями, сформульованими як у відкритій, так і в закритій формі. Якщо письмове опитування проводиться для виявлення евристичних, принципово нових ідей, поглядів на проблему, несподіваних підходів до старої проблеми, то анкетування спрямоване на з'ясування оцінок тих чи інших аспектів готового рішення. Звичайний метод аналізу даних у такому випадку - статистичний.

**Метод незалежних характеристик** дозволяє дати узагальнену оцінку одного явища, інформація про яке надходить з декількох незалежних джерел (від різних людей). Проводиться у декілька етапів. На першому відбувається порівняння і зіставлення різних думок, на другому - вони обробляються за допомогою математико-статичних процедур, на третьому - формулюються достовірні висновки.

**Бесіда** - один з основних методів проведення опитувань (зокрема у психології та педагогіці), який передбачає отримання інформації про досліджуваному явище в логічній формі як від досліджуваної особистості, членів досліджуваної групи. Наукова цінність методу полягає у встановленні особистого контакту з респондентим, можливості отримати дані оперативно, уточнити їх у вигляді співбесіди. Бесіда може бути формалізованою і неформалізованій. Формалізована бесіда передбачає стандартизовану постановку питань і реєстрацію відповідей на них, що дозволяє швидко групувати і аналізувати отриману інформацію. Неформализованная бесіда проводиться за нежорстко стандартизованим питань, що дає можливість послідовно ставити додаткового питання, виходячи з ситуації, що склалася. У ході бесіди цього виду, як правило, досягається більш тісний контакт між дослідником і респондентом, що сприяє отриманню найбільш повної та глибокої інформації.

- Під час проведення простої наради керівник по черзі опитує кожного учасника і просить висловити пропозицію щодо вирішення що стоїть перед ними проблеми. Кожне рішення заноситься в список і нумерується, потім цей список оголоошується всім учасникам. Критика або оцінка ідей не допускається. Велике значення має кількість представлених пропозицій. У їх висунення повинні брати участь всі. Особливо цінується експромт, тобто пропозиції, що виникли тут же і під впливом тієї інформації, яку експерт почув від інших. Вони цінуються вище домашніх заготовок, оскільки акумулюють колективну думку, знання предмету і творчу уяву автора ідеї. Нараду мождуть перенести на іншу дату, якщо експерти неактивні.
- При нараді за коловою системою експерти розбиваються на невеликі групи, що складаються з 3 або 4 чоловік, де продукують нові ідеї і записують їх на аркуші паперу або на картках (по 2-3 ідеї на кожній). Потім члени малої групи обмінюються своїми картками, в результаті чого до старих ідей додаються нові. Після триразового обміну кожна підгрупа складає зведений перелік висунутих ідей. Потім збирається весь колектив, на розгляд якого представляються групові звіти.

**Метод колективного блокнота («банку» ідей)** - спосіб, заснований на поєднанні незалежного висування ідей кожним експертом з подальшою їх колективної оцінкою.

### Анкетування в методах експертних опитувань

**Анкета в експертних методах** — це певним чином організований набір питань, відповіді на які розглядаються як інформація про ступінь впевненості експерта у ймовірності щодо розвитку певної події чи відносної важливості аналізованої події.

**Використовують наступні типи запитань:**

- Питання, відповідь на яке полягає у виборі одного із декількох точно сформульованих позицій. Спеціаліст робить вибір шляхом вибору одного із декількох варіантів думок, що позначені в запитанні.
- Питання, в якому експертові пропонується погодитися, або не погодитися з певним судженням.
- Питання, що потребує від експерта висловити ймовірність якої-небудь ситуації в числовому вимірі (як правило, використовується бальна шкала).
- Питання, відповіді на які «замасковані» відносними змінними величинами. Трактування результатів полягає в аналізі системи величин, які в подальшому проводять аналітики.
- Можна також у разі потреби використовувати питання, відповіді на які потрібно проставити в певному порядку згідно з їхньою значимістю, тобто прорангувати.

Набір питань в анкеті повинен мати логічний зв’язок, при цьому експерт може змінювати деякі з них, якщо вони не враховують всі необхідні, на його погляд, критерії.

### Результат роботи експертного опитування

Проведення експертного опитування завершується аналізом отриманих даних і складанням детального звіту. Дослідники систематизують оцінки експертів і подають в зручному для сприйняття вигляді. Отримані дані використовують з метою:

- впровадження отриманих результатів у практику (наприклад, опитування експертів у цілях бізнесу).
- в розвідувальних та пробних дослідженнях для отримання попередніх даних про об'єкт, предмет аналізу, для уточнення гіпотез та завдань основного дослідження, для розробки прогнозу і доповнення та з'ясування певних процесів та явищ.
- виявлення найбільш істотних, важливих аспектів досліджуваної проблеми, підвищення надійності, достовірності, обгрунтованості інформації, висновків і практичних рекомендацій завдяки використанню знань і досвіду експертів.

### Терміни, що пов'язані з обробкою результатів опитування

У ході оцінювання досліджуваного об'єкта, експерти у більшості випадків мають різні точки зору з проблеми, яку вони вирішують. Тому виникає необхідність кількісної оцінки ступеня узгодженості думок експертів. Саме це у більшості випадків допомагає інтерпретувати причини розбіжності думок.

**Методи експертних оцінок** – це спосіб прогнозування та оцінки майбутніх результатів дій на основі прогнозів фахівців.[[6]](#link6)

Всі експертні методи поділяються на дві групи – **індивідуальні** і **колективні** – та підгрупи.[[6]](#link6)

**Індивідуальні експертні методи** – це використання думок експертів, які сформульовані особисто кожним із них самостійно без врахування думок інших експертів. До індивідуальних експертних методів належать: **інтерв'ю**та **анкетування**.[[6]](#link6)

Сутність **методу інтерв'ю** полягає в організації співбесіди аналітика з експертом, в ході якої експерт дає відповіді на запитання аналітика щодо факторів впливу на досліджуваний об'єкт, очікуваних результатів господарювання, невикористаних резервів, шляхів виходу з кризи, напрямів підвищення ефективності виробництва тощо.[[6]](#link6)

**Метод анкетування** (аналітичного експертного оцінювання) полягає в наданні експертом письмових відповідей на запитання анкети. [[6]](#link6)

**Колективні експертні методи** – це методи, які забезпечують формування єдиної спільної думки в результаті взаємодії залучених фахівців-експертів.[[6]](#link6)

Серед **колективних методів** експертної оцінки виділяють:

- метод комісії
- відстороненого оцінювання
- методи Дельфі
- конференція ідей[[6]](#link6)

**Метод комісії** полягає у вироблені експертами кращого варіанта досягнення поставленої мети з урахуванням усіх висловлених на нараді пропозицій, ідей. Позитивною ознакою цього методу є можливість залучення для експертизи фахівців з широким діапазоном знань із суміжних областей науки та практики. Негативним є можливий суб'єктивізм, наявні стереотипи мислення, що склалися в експертів, їх схильність до компромісу.[[6]](#link6)

**Метод відстороненого оцінювання** полягає у виборі оптимального незалежного рішення із числа висловлених експертами на нараді. Робота наради поділена на дві частини: висунення ідей та їх критичний аналіз.[[6]](#link6)

**Конференція ідей подібна** до мозкового штурму, але відрізняється від нього темпом проведення нарад та дозволеною короткою доброзичливою критикою ідей у формі реплік і коментарів. При цьому стимулюється поєднання кількох пропозицій, фантазування, що сприяє підвищенню якості ідей.[[6]](#link6)

Наступним етапом розвитку методу експертних оцінок є **метод «прогнозованого графу»**. Суть його полягає в побудові на основі експертних оцінок і наступного аналізу моделі, складної мережі взаємозв'язків, які виникають під час розв'язування перспективних науково-технічних проблем. При цьому забезпечується можливість формування багатьох різних варіантів науково-технічного розвитку, кожний з яких у перспективі веде до досягнення мети розвитку прогнозованого об'єкта (галузі, сфери тощо). Наступний аналіз моделі дає змогу визначити оптимальні (за певними критеріями) шляхи досягнення мети.[[7]](#link7)

**Коефіцієнт конкордації Кендалла** або по-іншому **Коефіцієнт множинної рангової кореляції** потрібен для того, щоб виявити узгодженість думок експертів по декільком факторам.[[8]](#link8)

Наприклад, провели ви дослідження, в якому попросили 5 осіб проранжувати за важливістю 4 різних фактора. Вони вам розставили ранги від 1 до 4 і вам тепер треба це аналізувати.[[8]](#link8)

Отже, методи експертних оцінок відіграють важливу роль в економічних дослідженнях, особливо у проведенні стратегічного і функціонально-вартісного аналізу. Застосування цих методів дає змогу визначити, наприклад, обсяг і структуру споживання продуктів харчування, товарів чи послуг населенням за значним колом показників, тоді як застосування інших методів аналізу ускладнене через відсутність необхідної інформації.

### Обробка результатів опитування

Заключний етап дослідження передбачає обробку первинної інформації, аналіз і інтерпретацію даних, отримання обґрунтованих узагальнень, висновків і рекомендацій.

**Обробка первинної інформації проходить в кілька етапів:**

- Перший етап включає в себе наступні роботи: визначення масиву документів для обробки, вибір методів кодування, контролю даних на репрезентативність і усунення помилок, визначення порядку і методів обробки даних, а також розробку основних напрямків аналізу отриманих в ході обробки даних.
- Другий етап передбачає вибір пакетів програм статистичної обробки матеріалів дослідження, а при необхідності розробку нового програмного забезпечення.
- Одним з найбільш трудомістких етапів є третій. При обробці даних анкетування відкриті питання анкет "закривають" - класифікують за певними ознаками, систематизують і кодують відповідно до класифікації. Якщо опитування письмове, анкети перевіряють на відповідність трьом критеріям: повнота заповнення (відповідь може бути відсутнім через небажання респондента відповідати, нерозуміння ним питання, недбалості в заповненні анкет, при неможливості усунути помилки окремі питання або вся анкета вилучаються з обробк); надійність (визначається відхилення від репрезентативної вибірки, за допомогою контрольних і фільтруючих питань перевіряється якість інформації, усуваються суперечливі відповіді, навмисне недостовірні, фільтруються відповіді або анкети осіб, некомпетентних у досліджуваних питаннях і т.д.); технологічність (зручність обробки).
- На четвертому етапі проводиться обробка інформації зазвичай статистичними методами, які дозволяють визначити ступінь впливу різних чинників на розвиток соціальних процесів. Однак це можливо тільки при кількісному вимірі соціальних фактів, які досить часто не мають кількісних характеристик і еталонів вимірювання (думки, судження, мотивація). Їх доводиться конструювати на основі гіпотез дослідження, використовуючи процедуру квантификации , тобто додання якісними ознаками кількісної визначеності.

## Підходи та способи вирішення завдання

_[Розділ містить опис підходів, моделей та способів вирішення завдання.]_

## Порівняльна характеристика існуючих засобів вирішення завдання

_[Розділ містить опис існуючих програм, інформаційних систем, сервісів, тощо, призначених для вирішення
завдання. Дається порівняльна характеристика властивостей FURPS:_

- _Functionality (функциональні вимоги)_
- _Usability (вимоги до зручності роботи)_
- _Reliability (вимоги до надійності)_
- _Performance (вимоги до продуктивності)_
- _Supportability (вимоги до підтримки)_

  _(у вигляді таблиці).]_

## Висновки

_[Робляться висновки щодо доцільності розробки нової або модифікації існуючої інформаційної системи, необхідності та способів інтеграції з системами(сервісами) третіх сторін, тощо.]_

## Посилання

<a name="link1"></a>[1] <https://uk.wikipedia.org/wiki/%D0%95%D0%BA%D1%81%D0%BF%D0%B5%D1%80%D1%82>

<a name="link2"></a>[2] <https://uk.wikipedia.org/wiki/%D0%9E%D1%86%D1%96%D0%BD%D1%8E%D0%B2%D0%B0%D0%BD%D0%BD%D1%8F>

<a name="link3"></a>[3] <https://www.umj.com.ua/article/9571/metodika-provedennya-ta-ocinki-rezultativ-ekspertnix-ocinok-na-prikladi-vprovadzhennya-sistemi-monitoringu-zdorov-ya-naselennya-na-rivni-pervinnoi-mediko-sanitarnoi-dopomogi>

<a name="link4"></a>[4] <https://textbooks.net.ua/content/view/104/11/>

<a name="link5"></a>[5] <https://uk.wikipedia.org/wiki/%D0%90%D0%BD%D0%BA%D0%B5%D1%82%D1%83%D0%B2%D0%B0%D0%BD%D0%BD%D1%8F>

<a name="link6"></a>[6] <https://pidru4niki.com/19650323/ekonomika/metodi_ekspertnih_otsinok>

<a name="link7"></a>[7] <https://uk.wikipedia.org/wiki/%D0%9C%D0%B5%D1%82%D0%BE%D0%B4_%D0%B5%D0%BA%D1%81%D0%BF%D0%B5%D1%80%D1%82%D0%BD%D0%B8%D1%85_%D0%BE%D1%86%D1%96%D0%BD%D0%BE%D0%BA>

<a name="link8"></a>[8] <http://blog.any-p.ru/node/349>
